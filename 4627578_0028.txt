< 24 >
autem fictum pictumve Mercurium deos et homines
more suo deducentem, aut amoribus eorum festi-
vam operam ministrantem adspicias ¹.

Quo quidem in loco fieri nequit quin menti nobis
obversetur, non modo festivus, sed et procax Her-
mes ille apud Homerum ‚ Martis et Veneris adulte-
rio'seu connubio potius symbolico praesens &Non
est tamen cur ibi post Creuzerum moremur, qui .
mythi illius sensum reconditum, Samothracum reli-
gionibus erutum ‚ tam feliciter enodavit 3. lpse
Hermes voti compos fuit3 hujus enim ex congressu
cum Venere (Graecis Aphrodite) duplex natus est
Hermaphrodz'tuS‚ in quo sexus utriusque, virilis ac
muliebris, notas, dignitatem et venustatem apte
adeo copulaverunt artifices ⁴. Poetae rursus Mercu-
rio et Veneris filio fabulam finxere satis lepidam .
apud Ovidium legendam ⁵, qua veteris figmenti
rationes et causas, dudum exoletas, pro suo libitu
excogitavere, non ad Phallum attendentes neque
ad sacra pelasgica, quibus hoe haud dubie contine-
bantur. Cum Mercurio praeterea coeunt, sed diverso
prorsus coitu, in columnis illis quadratis quae si-
gnorum habuit antiquissima, diicomplures deaeque,

¹ Ex. c. tab. CXVI, 6793 CLXX[V‚ 652, etc„ ejusd. oper.

² Odyss. VIII, 266 sqq. X

3 Cf. Amiq. Relig„ lib. V, sect. Ι, cap. 11, t. 11, p. 299 sqq et
t. IV, pl. XCV, 380.

⁴ Ibid. tal). CVI, 425, 426. cum explicat.

⁵ Metam. lv. 285 sqq. , ibi Gierig.

